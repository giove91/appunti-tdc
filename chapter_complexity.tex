\chapter{Classi di complessità}

\section{Introduzione}

\begin{definizione}
 Sia $t:\N\to\N$ una funzione. Diciamo che una macchina di Turing alternante
 $M$ lavora in tempo $t(n)$ se per ogni input $w$ la macchina $M$ accetta o
 rifiuta $w$ e basta esaminare solo le configurazioni fino al tempo $t(|w|)$
 per decidere se l'input verrà accettato o rifiutato.
\end{definizione}

\begin{definizione}
\label{def:TM-space}
 Sia $s:\N\to\N$ una funzione. Diciamo che una macchina di Turing alternante
 $M$ lavora in spazio $s(n)$ se per ogni input $w$
 la macchina $M$ accetta o
 rifiuta $w$ e basta esaminare le configurazioni in cui la testina
 ha distanza minore di $s(|w|)$ dall'origine
 per decidere se l'input verrà accettato o rifiutato.
\end{definizione}

% \begin{osservazione}
%  Se la macchina $M$ lavora in tempo $t(n)$ o in spazio $s(n)$, allora,
%  dato un qualunque input $w$, si ha che $M$ accetta l'input $w$ se e solo se
%  un sottografo finito di $G_{M,w}$ appartiene a $\Ralt$ (in particolare si può
%  prendere il sottografo dato dalle configurazioni a distanza $t(n)$ dal nodo
%  iniziale $s$ nel primo caso e le configurazioni in cui la testina ha distanza minore
%  di $s(n)$ dall'origine nel secondo).
% \end{osservazione}


\begin{definizione}
 Sia $t:\N\to\N$ una funzione.
 Un problema decisionale $\mathcal{A}$ appartiene ad $\ATIME(t(n))$ se esistono una macchina
 di Turing alternante $M$ e una costante $\alpha>0$ tale che $M$ lavora in tempo
 $\alpha \cdot t(n)$ e $M$ calcola il problema $\mathcal{A}$. Similmente diremo che
 il problema è in $\NTIME(t(n))$ se la macchina $M$ può essere presa non
 deterministica e in $\DTIME(t(n))$ se può essere presa deterministica.
\end{definizione}

\begin{definizione}
 Sia $s:\N\to\N$ una funzione.
 Un problema decisionale $\mathcal{A}$ appartiene ad $\ASPACE(s(n))$ se eiste una macchina
 di Turing alternante $M$ e una costante $\alpha>0$ tale che $M$ lavora in spazio
 $\alpha \cdot s(n)$ e $M$ calcola il problema $\mathcal{A}$. Similmente diremo che
 il problema è in $\NSPACE(s(n))$ se la macchina $M$ può essere presa non
 deterministica e in $\DSPACE(s(n))$ se può essere presa deterministica.
\end{definizione}

Risulta molto interessante il concetto di computabilità in tempo o spazio polinomiale.
Per questo definiamo le classi di complessità $\DPTIME$ e $\DPSPACE$ nel seguente modo:
\[ \DPTIME = \bigcup_{k\in\N} \DTIME(n^k), \quad \DPSPACE = \bigcup_{k\in\N} \DSPACE(n^k). \]
Analogamente si definiscono le classi $\NPTIME$, $\APTIME$, $\NPSPACE$ ed $\APSPACE$.
Particolarmente studiate sono le classi $\DPTIME$ e $\NPTIME$, le quali vengono più comunemente denominate $\P$ ed $\NP$, rispettivamente.
Non è noto se $\P$ sia incluso strettamente in $\NP$ o se valga l'uguaglianza.

La classe $\NP$ ha una caratterizzazione equivalente: un problema decisionale $\mathcal{A}$ appartiene ad $\NP$ se e solo se esistono dei certificati che consentono di verificare in tempo polinomiale che una struttura $A$ appartenga ad $\mathcal{A}$.
Più formalmente, vale la seguente proposizione.

\begin{proposizione}
  \label{prop:caratterizzazione-np}
  Sia $\mathcal{A}$ un problema decisionale su un linguaggio $L$.
  Si ha che $\mathcal{A} \in \NP$ se e solo se esistono una macchina di Turing deterministica $M$ e un polinomio $p(n)$ tali che:
  \begin{itemize}
    \item per ogni stringa binaria $c$ di lunghezza $\leq p(|\bin(A)|)$ (detta ``certificato''), la macchina $M$ su input $\bin(A)\string^ c$ termina in tempo $p(|\bin(A)|)$;
    \item per ogni $L$-struttura $A$, si ha che $A\in \mathcal{A}$ se e solo se esiste una stringa binaria $c$ di lunghezza $\leq p(|\bin(A)|)$ tale che $M(\bin(A)\string^ c)\accepts$.
  \end{itemize}
\end{proposizione}

\begin{proof}
  Supponiamo che $\mathcal{A}$ appartenga ad $\NP$. Allora esiste una macchina di Turing non deterministica $N$ che determina in tempo polinomiale se una struttura $A$ appartiene a $S$.
  Possiamo supporre senza perdita di generalità che tutte le scelte non deterministiche di $N$ siano binarie.
  Definiamo una macchina deterministica $M$ che, su input $\bin(A)\string^ c$, simula l'esecuzione di $N$ su input $\bin(A)$ sostituendo (per ogni $i$) la $i$-esima scelta non deterministica con la scelta deterministica descritta dall'$i$-esimo bit della stringa $c$. Nel caso in cui la stringa $c$ non sia sufficientemente lunga, $M$ termina in uno stato rifiutante.
  Notiamo che $A$ appartiene a $S$ se e solo se $N(\bin(A))\accepts$, ovvero se e solo se esiste una sequenza di scelte (che possiamo codificare con la stringa binaria $c$) che portano in una configurazione finale accettante di $N$. In altre parole, $A$ appartiene a $S$ se e solo se $M(\bin(A)\string^c)\accepts$.
  Il tempo di calcolo di $M$ è polinomiale in $\bin(A)$, perché lo è quello di $N$.
  Definiamo allora $p(n)$ come un qualsiasi polinomio tale che $M$ termini in tempo $p(|\bin(A)|)$.
  
  Supponiamo ora che esista una macchina di Turing determinista $M$ con le caratteristiche enunciate.
  Sia $N$ una macchina non deterministica che, su input $\bin(A)$, simula $M$ scegliendo non deterministicamente i simboli di $c$ man mano che $M$ li utilizza.
  Segue dalle definizioni che $N(\bin(A))\accepts$ se e solo se esiste una stringa binaria $c$ tale che $M(\bin(A)\string^c)\accepts$.
  Il tempo di calcolo di $N$ è polinomiale in $\bin(A)$, perché lo è quello di $M$ (indipendentemente dalla lunghezza di $c$).
\end{proof}


Il seguente corollario è una semplice riscrittura della proposizione e ci sarà
utile in seguito.

\begin{corollario}
\label{cor:caratterizzazione-np}
  Sia $\mathcal{A} \in \NP$ un problema decisionale su un linguaggio $L$. Allora esiste un $k \in \N$ 
  e una macchina di Turing deterministica $M$ tale che, per ogni $L$-struttura finita
  $A$, si ha che $A$ appartiene ad $\mathcal{A}$ se e solo se esiste una relazione $k$-aria $R \subseteq A^k$
  per cui $M(\bin(A)\string^\bin(R))\accepts$.
\end{corollario}
\begin{proof}
 Basta notare che, data una struttura $|A|$, ogni stringa binaria di lunghezza
 minore di $|A|^k$ può
 essere ottenuta come $\bin(R)$, con $R$ una relazione $k$-aria su $A$.
 Si conclude utilizzando la proposizione precedente.
\end{proof}


Per ogni classe di complessità $\mathcal{C}$ si può introdurre la classe dei problemi complementari, costituita per l'appunto dagli elementi $\mathcal{A}^c$ al variare di $\mathcal{A}\in\mathcal{C}$.
Solitamente una tale classe viene indicata aggiungendo il prefisso ``co'' alla denominazione della classe $\mathcal{C}$.
Per esempio, $\coNP$ è la classe dei problemi decisionali i cui complementari appartengono a $\NP$.
Si può dare la seguente caratterizzazione di $\coNP$, analoga a quella che abbiamo appena dato di $\NP$.

\begin{proposizione}
  \label{prop:caratterizzazione-conp}
  Sia $\mathcal{A}$ un problema decisionale su un linguaggio $L$.
  Si ha che $\mathcal{A} \in \coNP$ se e solo se esiste una macchina di Turing deterministica $M$ tale che:
  \begin{itemize}
    \item la macchina $M$ su input $\bin(A)\string^ c$ termina in tempo polinomiale rispetto a $|\bin(A)|$, per ogni stringa binaria $c$;
    \item per ogni $L$-struttura $A$, si ha che $A\not\in \mathcal{A}$ se e solo se esiste una stringa binaria $c$ tale che $M(\bin(A)\string^ c)\accepts$.
  \end{itemize}
\end{proposizione}

\begin{proof}
  Segue immediatamente applicando la Proposizione~\ref{prop:caratterizzazione-np} ad $\mathcal{A}^c$.
\end{proof}


\begin{osservazione}
  $\P = \coP$. Di conseguenza, se fosse vero che $\P=\NP$, allora $\NP$ sarebbe anche uguale a $\coNP$.
  In altre parole, $\NP\neq\coNP$ implica $\P\neq\NP$.
\end{osservazione}




\section{Inclusioni tra le classi di complessità}

Nel resto del capitolo dimostreremo diverse inclusioni interessanti tra le varie classi di complessità. Tali inclusioni possono essere riassunte nel seguente schema:
\begin{IEEEeqnarray*}{CCCCCCC}
  & \DTIME(t(n)) & \subseteq & \NTIME(t(n)) & \subseteq & \ATIME(t(n)) & \subseteq \\
  \subseteq & \DSPACE(t(n)) & \subseteq & \NSPACE(t(n)) & \subseteq & \ASPACE(t(n)) & = \\
  = & \DTIME(O(1)^{t(n)}) & \subseteq & \dots &&&
\end{IEEEeqnarray*}
dove con la notazione $\DTIME(O(1)^{t(n)})$ indichiamo la classe
\[ \bigcup_{c\,>\,0} \DTIME(c^{t(n)}). \]
Oltre a quelle precedentemente rappresentate, vale anche l'inclusione $\NSPACE(t(n)) \subseteq \ATIME(t(n)^2)$.

Le inclusioni presenti sulle righe dello schema precedente sono tutte ovvie: ciò che può essere fatto con una macchina deterministica può essere fatto anche con una macchina non deterministica, e ciò che può essere fatto con una macchina non deterministica può essere fatto anche con una macchina alternante.
Nel resto di questo capitolo dimostreremo le inclusioni e le uguaglianze rimanenti, e ne trarremo poi alcune conseguenze.


\section{Relazione tra \texorpdfstring{$\ATIME$}{ATIME} e \texorpdfstring{$\DSPACE$}{DSPACE}}

\begin{teorema}
  \label{thm:atime-dspace}
  $\ATIME(t(n)) \subseteq \DSPACE(t(n))$.
\end{teorema}

\begin{proof}
 Data una macchina di Turing alternante $M$ che lavora in $\ATIME(t(n))$, vogliamo trovare
 una macchina di Turing deterministica che lavori in $\DSPACE(t(n))$ e accetti gli
 stessi input $w$ di $M$. Supponiamo per semplicità di notazione che ogni stato
 non deterministico di $M$ possa fare una transizione in al più due stati.
 Sia $G_w$ il grafo della computazione della macchina $M$ su input $w$.
 Esibiamo una macchina di Turing $N$ che lavora in $\DSPACE(t(n))$ la quale, preso in input un nodo
 del grafo, decide se quel nodo è accettante o meno. Ciò consente di concludere, poiché
 la macchina $M$ accetta l'input $w$ se e solo se il nodo iniziale
 di $G_w$ è accettante.
 
 La macchina $N$ deve verificare se il nodo iniziale di $G_w$ sia accettante o
 meno. L'idea per fare questo è di visitare ricorsivamente il grafo, il quale risulta tuttavia
  troppo grande per essere salvato interamente in memoria. La soluzione che adottiamo
 è di memorizzare solo il nodo iniziale $c_0$, il nodo $c$ che stiamo attualmente
 visitando e il percorso che abbiamo fatto per raggiungerlo a partire dal nodo
 iniziale, ovvero una stringa binaria $P = \langle b_1, b_2, \ldots, b_n \rangle$
 che ci dica per ogni nodo alternante
 che abbiamo incontrato se ci si è spostati sul primo o sul secondo figlio.
 Teniamo inoltre in memoria un simbolo $D \in \{\texttt{S}, \texttt{N}, \texttt{?}\}$ che ci dice se
 abbiamo già verificato che quel nodo è accettante, non accettante oppure
 se ancora non lo sappiamo.
 
 Si noti che, in particolare, non vengono tenute in memoria tutte le configurazioni lungo il percorso da $c_0$ a $c$.
 Di conseguenza, ogniqualvolta si debba passare da un nodo $c$ al suo padre,
 risulta necessario percorrere nuovamente il cammino da $c_0$ a $c$ (che può essere
 ricostruito grazie alla stringa binaria $P$).
 
 Vediamo ora i dettagli dell'algoritmo di visita ricorsiva del grafo.
 \begin{itemize}
  \item  Se $D$ è uguale a $\texttt{?}$, non abbiamo ancora stabilito se il nodo $c$ sia o meno
  accettante. Pertanto, se $c$ ha dei figli modifichiamo lo stato nel modo seguente:
  \[ P := \langle b_1, b_2, \ldots, b_n, 0 \rangle, \quad D := \texttt{?}, \quad c := \text{figlio sinistro di $c$}. \]
  In caso contrario, $c$ è una foglia. Di conseguenza corrisponde a uno stato in cui la macchina $M$
  ha terminato la computazione, per cui è possibile determinare se si tratti di un
  nodo accettante o non accettante. Modifichiamo allora lo stato in
  \[ P := \langle b_1, b_2, \ldots, b_n \rangle, \quad D := \texttt{S}/\texttt{N}, \quad c := c, \]
  dove $D$ assume il valore \texttt{S} se lo stato $c$ è accettante, mentre assume il valore \texttt{N} se lo stato $c$
  è non accettante.
  
  \item Se $D$ è in $\{\texttt{S}, \texttt{N}\}$ e $P=\langle\rangle$, ci troviamo nel nodo iniziale $c_0$ e sappiamo se tale nodo è accettante. Quindi la computazione di $N$ può terminare, restituendo $D$ come risultato.
  
  \item Se $D$ è in $\{\texttt{S}, \texttt{N}\}$ e $P=\langle b_1, b_2, \ldots, b_n\rangle$ con $n\geq 1$, abbiamo determinato se il nodo corrente $c$ è accettante e dobbiamo continuare la visita dell'albero di computazione.
  \begin{enumerate}
    \item Se il padre di $c$ corrisponde ad uno stato esistenziale e $D=\texttt{S}$, allora il padre di $c$ non può che essere accettante, per cui passiamo nello stato
    \[ P := \langle b_1, b_2, \ldots, b_{n-1} \rangle, \quad D := \texttt{S}, \quad c := \text{padre di $c$}. \]
    
    \item Analogamente se il padre di $c$ corrisponde ad uno stato universale e $D=\texttt{N}$, il padre di $c$ è sicuramente non accettante, dunque passiamo nello stato
    \[ P := \langle b_1, b_2, \ldots, b_{n-1} \rangle, \quad D := \texttt{N}, \quad c := \text{padre di $c$}. \]
    
    \item Se $b_n=0$ (ovvero $c$ è un figlio sinistro) e non ci troviamo in nessuno dei primi due casi,
    il padre di $c$ è accettante se e solo se il figlio destro del padre di $c$ è accettante.
    Passiamo pertanto nello stato
    \[ P := \langle b_1, b_2, \ldots, b_{n-1}, 1 \rangle, \quad D := \texttt{?}, \quad c := \text{figlio destro del padre di $c$}. \]
    
    \item Se $b_n=1$ (ovvero $c$ è un figlio destro) il padre di $c$ è accettante se e solo se $c$ è accettante.
    Di conseguenza passiamo nello stato
    \[ P := \langle b_1, b_2, \ldots, b_{n-1} \rangle, \quad D := D, \quad c := \text{padre di $c$}. \]
  \end{enumerate}
 \end{itemize}

 Esaminiamo infine la memoria utilizzata dalla macchina di Turing $N$.
 La macchina $M$ lavora in tempo $O(t(n))$, per cui la codifica di un singolo nodo di $G_w$ occupa spazio $O(t(n))$.
 La lunghezza della stringa binaria $P$ è data al massimo dalla profondità del grafo $G_w$, che è sempre $O(t(n))$.
 Infine, memorizzare $D$ richiede spazio $O(1)$.
 Possiamo quindi concludere che la macchina $N$ lavora effettivamente in $\DSPACE(t(n))$.
 
\end{proof}


\section{Relazione tra \texorpdfstring{$\ASPACE$}{ASPACE} e \texorpdfstring{$\DTIME$}{DTIME}}

\begin{teorema}
  \label{thm:aspace-dtime}
  $\ASPACE(t(n)) = \DTIME(O(1)^{t(n)})$.
\end{teorema}

\begin{proof}
  L'inclusione $\ASPACE(t(n)) \subseteq \DTIME(O(1)^{t(n)})$ può essere dimostrata in modo analogo al
  Teorema~\ref{thm:atime-dspace}. Più nel dettaglio, data una macchina di Turing $M$ che lavora in $\ASPACE(t(n))$,
  si costruisce una macchina di Turing $N$ che visita il grafo $G_w$ della computazione di $M$ su input $w$
  e determina se $w$ sia o meno accettante per $M$. La dimensione del grafo $G_w$ è $O(1)^{t(n)}$,
  perché il numero di configurazioni accessibili da una singola configurazione è limitato da una costante che dipende
  solo da $M$, e non da $w$.
  Effettuiamo la visita del grafo in modo simile a quanto descritto nella dimostrazione del Teorema~\ref{thm:atime-dspace}, salvando in un nastro i nodi incontrati nel percorso dalla radice fino al nodo corrente, e in un altro nastro la lista di \emph{tutti} i nodi già visitati.
  Per ciascun nodo già visitato $c$ salviamo anche un'etichetta $D_c$, appartenente all'insieme $\{\texttt{S}, \texttt{N}, \texttt{?}\}$, che indica se la corrispondente configurazione è accettante, rifiutante oppure non ancora determinata (quest'ultima possibilità accade se la visita ricorsiva dei figli non si è ancora conclusa).
  Quando inizia la visita di un nuovo nodo $c$, la macchina $N$ esegue le seguenti operazioni.
  \begin{itemize}
    \item Controlla se $c$ è già stato visitato, scandendo l'intera lista dei nodi visitati.
    
    \item Se $c$ è già stato visitato e ha etichetta $D_c=\texttt{S}$ oppure $D_c=\texttt{N}$, si ritorna al padre di $c$ e si continua la visita.
    
    \item Se $c$ è già stato visitato e ha etichetta $D_c=\texttt{?}$, ciò significa che $c$ era già stato incontrato nel percorso dalla radice a $c$. Osserviamo che tale eventualità può effettivamente accadere anche se $M$ termina su input $w$: infatti, affinché una macchina alternante termini, non è necessario che tutti i rami della computazione terminino (cfr. Definizione~\ref{def:accettante-rifiutante}).
    Sicuramente però, ai fini del determinare se la configurazione $c$ è accettante, percorrere un ciclo nel grafo $G_w$ è inutile.
    Di conseguenza, se ci si trova in questo caso, si ritorna al padre di $c$ come se $c$ fosse rifiutante (ma senza modificare l'etichetta $D_c=\texttt{?}$, perché nel seguito della computazione si potrebbe scoprire che in realtà $c$ è accettante).
    
    \item Se $c$ non è stato ancora visitato, lo aggiungiamo alla lista dei nodi visitati ponendo $D_c=\texttt{?}$, e visitiamo ricorsivamente i figli di $c$.
  \end{itemize}

  Il numero di visite ai nodi del grafo è dell'ordine del numero di archi, il quale è proporzionale al numero di nodi (perché il grado di ogni nodo è $O(1)$).
  Osserviamo che nella visita di ciascun nodo l'operazione più costosa è data dalla scansione della lista dei nodi visitati, la quale ha lunghezza
  \[ O(1)^{t(n)} \cdot O(t(n)) = O(1)^{ t(n) + O(\log t(n)) } = O(1)^{t(n)}. \]
  In conclusione, il tempo impiegato dalla macchina $N$ è
  \[ O(1)^{t(n)} \cdot O(1)^{t(n)} = O(1)^{t(n)}. \]
  
  Dimostriamo ora l'inclusione $\DTIME(O(1)^{t(n)}) \subseteq \ASPACE(t(n))$.
  Sia $M$ una macchina di Turing che lavora in $\DTIME(c^{t(n)})$ per qualche $c>0$; vogliamo definire una macchina di Turing $N$ che lavori in $\ASPACE(t(n))$, accettando gli stessi input che accetta $M$.
  Possiamo assumere senza perdita di generalità che $M$ abbia un unico nastro.
  L'idea è di definire una subroutine ricorsiva di $N$, che chiamiamo $C(t,p,a)$, al termine della quale $N$ accetta se (nell'esecuzione di $M$ su input $w$) al tempo $t$ in posizione $p$ vi è il simbolo $a$, altrimenti rifiuta.
  Seguiamo la convenzione che $a$ possa appartenere a $\Sigma$ (nel caso in cui non vi sia la testina) oppure a $\Sigma\times Q$ (se vi è la testina, nel qual caso l'elemento di $Q$ indica lo stato attuale della macchina). Vediamo ora i dettagli sull'implementazione di questa subroutine.
  
  L'osservazione principale è che l'esito della chiamata a $C(t,p,a)$ è univocamente determinato dall'esito delle chiamate a $C(t-1,p',a')$ al variare di $p'\in\{p-1,\,p,\,p+1\}$ ed $a'\in \Sigma \,\cup\, \Sigma\times Q$.
  Introduciamo uno stato $q_C^\exists$ in cui la macchina $N$ deve iniziare ad eseguire la subroutine $C$.
  Supponiamo che $N$ sia nello stato $q_C^\exists$, e che abbia in memoria (su un apposito nastro di lavoro dedicato all'inizializzazione della subroutine $C$) la terna $(t, p, a)$.
  Se $t=0$, $N$ accetta se e solo se nella posizione $p$ dell'input $w$ (tenendo conto dell'eventuale presenza della testina) vi è il simbolo $a$.
  Se invece $t>0$, $N$ esegue le seguenti operazioni.
  \begin{itemize}
    \item Sceglie (non deterministicamente) tre elementi $a_{-1},a_0,a_1$ in $\Sigma \,\cup\, \Sigma\times Q$.
    \item Verifica se la macchina $M$ con i simboli $a_{-1}, a_0, a_1$ in posizioni $p-1,\,p,\,p+1$ (rispettivamente) avrebbe al passo successivo il simbolo $a$ in posizione $p$.
    In caso affermativo continua, altrimenti rifiuta.
    \item Si porta in uno stato universale e sceglie (non deterministicamente) $i\in\{-1,0,1\}$.
    \item Scrive sul nastro dedicato all'inizializzazione di $C$ la terna $(t-1,p+i,a_i)$ e si riporta nello stato $q_C^\exists$, in modo da chiamare ricorsivamente la subroutine $C$.
  \end{itemize}
  
  L'implementazione della subroutine $C$ è sufficiente per determinare se un qualsiasi input $w$ venga accettato da $M$: basta controllare che al tempo $c^{t(n)}$ la macchina $M$ si trovi nello stato accettante.
  Osserviamo infine che la macchina $N$ che abbiamo definito lavora effettivamente in $\ASPACE(t(n))$, poiché oltre all'input $w$ deve memorizzare solamente le seguenti variabili: un intero $t$ (compreso tra $0$ e $c^{t(n)}$, che quindi occupa $O(t(n))$ bit), un intero $p$ (di modulo $\leq c^{t(n)}$), dei simboli $a,a_{-1},a_0,a_1$ (che occupano $O(1)$ bit), un intero $i$ compreso tra $-1$ e $1$ (che occupa 2 bit).
\end{proof}


\section{Relazione tra \texorpdfstring{$\NSPACE$}{NSPACE} e \texorpdfstring{$\ATIME$}{ATIME}}


\begin{teorema}
  \label{thm:nspace-atime}
  $\NSPACE(t(n)) \subseteq \ATIME(t(n)^2)$.
\end{teorema}

\begin{proof}
  Sia $M$ una macchina di Turing che lavora in $\NSPACE(t(n))$. Vogliamo definire una macchina $N$ che lavori in $\ATIME(t(n)^2)$ e che accetti gli stessi input che accetta $M$.
  Sia $w$ un input, e sia $G_w$ il grafo della computazione di $M$ su input $w$.
  L'idea è di fare in modo che $N$ implementi una subroutine ricorsiva $P(d,x,y)$, al termine della quale $N$ accetta se in $G_w$ esiste un cammino lungo al più $2^d$ dal nodo $x$ al nodo $y$, altrimenti rifiuta.
  
  Entriamo ora maggiormente nei dettagli. Introduciamo uno stato esistenziale $q_P^\exists$, in cui $N$ inizia l'esecuzione della subroutine $P$ leggendo le variabili $d,x,y$ da un apposito nastro.
  Se $d=0$, la macchina $N$ accetta nel caso in cui $x=y$ oppure $x\vdash_M y$, altrimenti rifiuta.
  Se invece $d>0$, $N$ esegue le seguenti operazioni.
  \begin{itemize}
    \item Si porta in uno stato esistenziale e sceglie (non deterministicamente) un nodo $z$ di $G_w$.
    Tale $z$ rappresenta un possibile nodo intermedio in un eventuale percorso da $x$ a $y$.
    \item Si porta in uno stato universale e sceglie (non deterministicamente) un bit $b$.
    Tale bit determina se verificare l'esistenza di un percorso da $x$ a $z$ oppure se verificare l'esistenza di un percorso da $z$ a $y$.
    \item Se $b=0$, si porta nello stato $q_P^\exists$ inizializzando $P$ con le variabili $(d,x,z)$. Se invece $b=1$, si porta nel medesimo stato ma inizializzando $P$ con le variabili $(d,z,y)$.
    Da questo momento in avanti, l'esecuzione continua ricorsivamente.
  \end{itemize}
  La procedura descritta ha l'effetto desiderato, perché l'esistenza di un percorso da $x$ a $y$ in $\leq 2^d$ passi è equivalente all'esistenza di un nodo intermedio $z$ per cui si possa andare da $x$ a $z$ in $\leq 2^{d-1}$ passi e da $z$ a $y$ in $\leq 2^{d-1}$ passi.
  
  La subroutine $P$ è sufficiente per decidere se un input $w$ venga accettato da $M$, poiché basta che $N$ chiami $P$ con i seguenti parametri:
  \begin{itemize}
    \renewcommand{\labelitemi}{--}
    \item $x = $ configurazione iniziale di $M$ su input $w$;
    \item $y = $ configurazione finale accettante di $M$;
    \item $d = $ logaritmo della profondità del grafo $G_w$.
  \end{itemize}
  Si noti che la profondità del grafo $G_w$ è al massimo $c^{t(n)}$ per qualche costante $c>0$ (che dipende da $M$ ma non da $w$), quindi $d=O(t(n))$.
  
  Verifichiamo infine che $N$ lavori effettivamante in $\ATIME(t(n)^2)$.
  Per quanto appena osservato, il numero di chiamate alla subroutine $P$ è $O(t(n))$.
  Ciascuna delle chiamate (compresa quella finale con $d=0$) impiega tempo $O(t(n))$, perché la lunghezza della codifica di un qualsiasi nodo di $G_w$ è $O(t(n))$.
  Quindi il tempo totale di esecuzione è effettivamente $O(t(n)^2)$.
\end{proof}


\section{Alcune conseguenze}

Esaminiamo infine alcuni risultati che si dimostrano a partire dalle inclusioni descritte nelle sezioni precedenti.

\begin{corollario}
  $\NPSPACE \subseteq \APTIME$.
\end{corollario}

\begin{proof}
  È sufficiente applicare il Teorema \ref{thm:nspace-atime}, osservando che il quadrato di un polinomio è ancora un polinomio.
\end{proof}


\begin{corollario}
  \label{cor:npspace-dpspace}
  $\NPSPACE = \DPSPACE$.
\end{corollario}

\begin{proof}
  Abbiamo che $\NSPACE(t(n))\subseteq \ATIME(t(n)^2) \subseteq \DSPACE(t(n)^2)$.
  Dal momento che il quadrato di un polinomio è ancora un polinomio, ne deduciamo che $\NPSPACE = \DPSPACE$.
\end{proof}

Quindi il problema P vs NP è molto più semplice da risolvere rimpiazzando il tempo con lo spazio.


